Š. m. pavasarį rinkos tyrimų bendrovės „Kantar“ vykdytos „Royal Unibrew Baltic“ grupės klientų apklausos metu buvo apklausta 101 įmonė Lietuvoje, tarp jų – ir prekybos tinklų, kavinių bei restoranų atstovai. Respondentai vertino vienos didžiausių alaus ir gaiviųjų gėrimų gamintojos „Kalnapilio-Tauro grupės“ tvarumą, socialinę atsakomybę bei reputaciją.




„Įgyvendinant tvarumo strategiją, itin svarbus klientų vertinimas – siekiame iki 2025-ųjų tapti pirmu pasirinkimu bei tvariausiu partneriu savo klientams alaus ir gaiviųjų gėrimų pramonės segmente. Tai užtikrinti padės nuolat peržiūrimi ir gerinami veiklos principai, atsižvelgiant į klientų nuomonę bei lūkesčius“, – komentuoja „Kalnapilio-Tauro grupės“ generalinis direktorius Marijus Valdas Kirstukas.Pasak jo, kasmetiniai klientų nuomonės tyrimai leidžia ne vien gerinti įmonės veiklą, bet ir pamatuoti pažangą. Apklausos metu „Kalnapilio-Tauro grupės“ reputacija partnerių buvo įvertinta daugiausiai – 85 balais, šis rodiklis gerokai viršija kategorijos normą ne tik Lietuvoje, bet ir Baltijos šalyse.„Džiaugiamės klientų išreikštu pasitikėjimu ir vertiname jų nuomonę – toks aukštas reputacijos įvertinimas tik patvirtina, kad esame teisingame kelyje. Tikime, kad įgyvendinę užsibrėžtus tvarumo strategijos tikslus dar labiau pateisinsime klientų lūkesčius būti geriausiu partneriu“, – sako M. V. Kirstukas.Per apklausą įmonės partnerių buvo klausiama, kokią įtaką jų sprendimui bendradarbiauti su tiekėju turi įmonių siekis plėtoti tvarų gėrimų verslą vietos rinkoje. Tyrimo rezultatai rodo, kad toks įmonių siekis yra itin reikšmingas sėkmingai partnerystei – 82 proc. respondentų Baltijos šalyse nurodė, kad tai daro įtaką. Tik 17 proc. apklaustų partnerių įvardijo, kad tvarumo puoselėjimas neturi jokios įtakos sprendimui bendradarbiauti.Tyrimo metu išskirti 3 klientams svarbiausi su reputacija ir tvarumu susiję įmonės parametrai: komercinio partnerio patikimumas, aukšta produktų kokybė ir patikimo darbdavio įvaizdis. Visi šie parametrai, kaip pagrindinės reputacijos stiprybės, atsispindi ir „Kalnapilio-Tauro grupės“ vertinime – juos teigiamai vertino tiek prekybos tinklų, tiek kavinių ir restoranų atstovai visoje Lietuvoje.Tarp kitų teigiamai vertinamų aspektų prekybos tinklai nurodė „Kalnapilio-Tauro grupės“ naudojamas perdirbamas ir perdirbti tinkamas pakuotes. Praėjusiais metais visi gamintojos naudojami alaus plastikiniai buteliai buvo pakeisti 100 proc. perdirbto plastiko buteliais, šiemet atnaujinamos ir kitų gėrimų pakuotės. Įmonė išsikėlė tikslą iki 2025 m. pradėti naudoti 100 proc. perdirbtas, perdirbamas ar daugkartines pakuotes.




„Tai tik patvirtina, kad mūsų klientai žengia tvarumo link kartu su mumis. Tai, dėl ko stengiamės kiekvieną dieną, nelieka nepastebėta ir yra vertinama“, – pabrėžia M. V. Kirstukas.„Kalnapilio-Tauro grupės“ planuose – ir klimatui neutrali gamyba iki 2025 m. bei iki 2030 m. bent 50 proc. sumažintas anglies dvideginio (CO₂) pėdsakas visoje tiekimo grandinėje.„Kantar“ apklausa vykdyta dviem etapais: vasario 17 – kovo 4 d. ir balandžio 4 – gegužės 2 d. Apklausa atlikta Lietuvoje, Latvijoje ir Estijoje, buvo apklausti „Royal Unibrew Baltic“ grupės klientus. Lietuvoje apklaustas 101 respondentas.Apie „Kalnapilio-Tauro grupę“Vienas didžiausių alaus ir gaiviųjų gėrimų gamintojų Lietuvoje, įkūręs per 330 darbo vietų. „Kalnapilio-Tauro grupei“ priklauso prekės ženklai „Kalnapilis“, „Tauras“, sulčių prekės ženklas „Cido“, grupė atstovauja alaus prekių ženklams „Heineken“, „Birra Moretti“, „Krusovice“, „Sol“, „Tanker“, gaiviųjų gėrimų ženklams „Pepsi“, „Mirinda“, „7Up“ ir „Mountain Dew“, energiniam gėrimui „Cult“.




 Noriu savo interneto naršyklėje išsaugoti vardą, el. pašto adresą ir interneto puslapį, kad jų nebereiktų įvesti iš naujo, kai kitą kartą vėl norėsiu parašyti komentarą. 

