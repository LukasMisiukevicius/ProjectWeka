IQ forumo partneriai Europos Komisijos atstovybė Lietuvoje ir Finansų ministerija regionų verslininkams ir sprendimų priėmėjams pristatys Europos Sąjungos „Next Generation EU“ finansuojamą planą „Naujos kartos Lietuva“, o diskusijose su verslo ir savivaldos atstovais bus aptariama, kaip racionaliausiai panaudoti šias investicijas. „Energetikos krizė, galima recesija Lietuvoje ir svarbiausiose eksporto rinkose yra didžiausia grėsmė Aukštaitijoje veikiančiai pramonei ir verslui. Verslininkai yra užgrūdinti praėjusių sunkmečių ir pandemijos iššūkių, tačiau ši karo Ukrainoje sukelta krizė yra unikali, o priešnodžių jai ieškosime ir šioje konferencijoje“, – teigė žurnalo IQ vyriausiasis redaktorius Ovidijus Lukošius.




„Susiduriame su saugumo, gynybos, energetiniais iššūkiais. Rusija pradėjo karą Ukrainoje, paneigė visas civilizuoto pasaulio taisykles, o energijos išteklių eksportą naudoja kaip karo įrankį. Pagalba Ukrainai, energetinio atsparumo didinimas, Europos žaliojo kurso svarba pasikeitusioje geopolitinėje situacijoje ir ekonominių bei socialinių iššūkių, kuriuos sukėlė Rusijos invazija, sprendimas – klausimai, kuriems Europos Komisija skiria ypatingą dėmesį“, – sakė Europos Komisijos atstovybės Lietuvoje vadovas Marius Vaščega.IQ forume Panevėžyje pranešimus skaitys Europos Komisijos atstovybės Lietuvoje vadovas Marius Vaščega, LR finansų viceministrė Vaida Česnulevičiūtė, LR Vidaus reikalų ministerijos Regioninės politikos departamento direktorius Gediminas Česonis, „Panevėžys NOW“ direktorė Monika Miniotaitė, Lietuvos banko Ekonomikos departamento vyriausiasis ekonomistas Darius Imbrasas. Diskusijoje „Panevėžio regiono tvari plėtra: kur esame ir kur link einame“ dalyvaus LR finansų viceministrė Vaida Česnulevičiūtė, EK atstovybės Lietuvoje vadovas Marius Vaščega, Panevėžio Prekybos, pramonės ir amatų rūmų prezidentas Sigitas Gailiūnas, „Harju Elekter“ direktorius Tomas Prūsas ir Panevėžio miesto mero pavaduotojas Lauras Jagminas.IQ forumo Panevėžyje pradžia – 9 val., renginys vyks Panevėžio dailės galerijoje Respublikos g. 3. Noriu savo interneto naršyklėje išsaugoti vardą, el. pašto adresą ir interneto puslapį, kad jų nebereiktų įvesti iš naujo, kai kitą kartą vėl norėsiu parašyti komentarą. 

