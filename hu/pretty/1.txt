A fenttartóváltással kapcsolatos további információkért kérjük kattintson IDE.2022. október 13. és 15. között a Szegedi Tudományegyetem Rektori Hivatala ad otthont a XVI. Pro Scientia Aranyérmesek Társasága (PSAT) tudományos konferenciának. A háromnapos eseményen ötven aranyérmes ad elő, a legkülönbözőbb témákban. A résztvevők megismerkedhetnek többek között az ingatlanok világában jelentkező új, jogi kihívásokkal, vagy azokkal az ehető rovarokkal, amelyek a humán táplálkozásban is megtalálhatók, illetve azt is megtudhatják, hogy a mesterséges intelligencia hogyan használható fel a rákkutatásban.A PSAT 2021. november 24-i Közgyűlésén jelentette be, hogy 2022-ben a Szegedi Tudományegyetem adhat otthont a tudományos élet kiválóságai, avagy a korábban Pro Scientia Aranyérmet kapott kutatók konferenciájának.A XVI. Pro Scientia Aranyérmesek Társasága tudományos konferenciáján az ország bármely egyetemén kutató, Pro Scientia Aranyérmes részt vehet előadóként és vendégként is. Az egyesületi formában működő civil szervezet, fő célja, hogy elősegítse a már aranyéremmel jutalmazott magyar tudósok szakmai kibontakozását. A társaság kétévente rendezi meg tudományos konferenciáját, amelyen az aranyérmesek tartanak előadásokat olyan témákban, amelyek más tudományágak művelői számára is érdekesek lehetnek. A PSAT elkötelezett a tudományos utánpótlás nevelése és a tehetséggondozás mellett. Tevékenységében kiemelkedően fontos a fiatalok érdeklődésének felkeltése, a tudományos ismeretek és a tudományos pálya iránt, a tudományos diákköri mozgalmakba való bekapcsolódás, a hallgatói életút tudatos tervezése, valamint a tudományos-kutatói életpálya segítése.- Megtisztelő, hogy a Szegedi Tudományegyetem szervezheti meg 2022-ben az éppen 30. évfordulóját ünneplő eseményt, és vendégül láthatja a legkülönbözőbb tudományterületeken, az elmúlt évtizedekben tudományos tevékenységükért Pro Scientia Aranyérmet kapott kiváló magyar kutatókat, úgy, mint előadók és úgyis, mint vendégek. Óriási jelentőséggel bír mindez az SZTE számára, ezért mindent megteszünk annak érdekében, hogy méltó módon ünnepeljük a rendezvény jubileumi születésnapját a Tisza-parti városban - emelte ki Prof. Dr. Bánáti Diána, az esemény főszervezője, rektori megbízott, az SZTE MK tudományos dékánhelyettese. A konferencia napi bontású programja, illetve az előadások összefoglalóit tartalmazó kötet IDE kattintva tekinthető meg.SZTEinfo - Pósa TamaraFotó: Pexels 













