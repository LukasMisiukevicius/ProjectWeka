A fenttartóváltással kapcsolatos további információkért kérjük kattintson IDE.Pár perc leforgása alatt válhatott tizenhét évesből hetvenhét éves az öregségi szimulátor segítségével a Szegedi Tudományegyetemen rendezett Kutatók Éjszakáján. Az ETSZK Ápolási Tanszéke az öregségi szimulátor kipróbálásán kívül számos szórakoztató, ugyanakkor hasznos programmal várta az érdeklődőket szeptember 30-án.Délután négy órától várta a látogatókat foglalkozásaira az Ápolási Tanszék az SZTE Egészségtudományi és Szociális Képzési Karán. A programok két helyiségben zajlottak: az egyikben kizárólag újraélesztés oktatást tartottak. – Nagyon fontos dolognak tartjuk, hogy laikusoknak újraélesztést oktassunk, hiszen Magyarország sajnos vezető a szív- és érrendszeri megbetegedésekben – hívta fel a figyelmet Bakó Pál tanszékvezető-helyettes.A másik előadóteremben vérnyomás-, koleszterin- és vércukorszint mérésen vehettek részt a látogatók, valamint az ehhez kapcsolódó betegségeket ismerhették meg. Ezenkívül emlővizsgálat oktatás, csecsemőgondozási bemutató és a Subcutan injekció beadási technikájának tanítása is várta az érdeklődőket. – Ez azért fontos, mert egyre inkább áttevődik a betegek ápolása a kórházból az otthonokba. Sokszor hazamennek a betegek a műtét utáni időszakban és otthon kell beadják az injekciójukat. Ezt nem tudják az átlagemberek, az oktatásra szánt idő pedig a kórházakban lerövidül. Az oktatás segítségével bármelyik laikus be tudja adni magának vagy szeretteinek az injekciót – fogalmazott Bakó Pál.Öregségi szimulátort is kipróbálhattak a résztvevők, ami kéz- és lábsúlyokból, gerincmerevítőből, egy botból, füldugóból, valamint egy speciális szemüvegből állt, ami szűkíti a látást. Így a látogatók testközelből tapasztalhatták meg az időskor kihívásait. Ennek a szimulátornak azonkívül, hogy egy nem mindennapi élmény, leginkább attitűd formáló szerepe van az oktatásban.Az Ápolási Tanszék programjairól a látogatók nem csak élményekkel, de hasznos tudással is távoztak.SZTEinfo - Purger DorotiKorábban írtuk:Segítőkutyák és kiképzőik a Kutatók ÉjszakájánIdén is népszerű volt az SZTE Mezőgazdasági Karán a Kutatók ÉjszakájaA rómaiak kenyere és borkostoló a Kutatók ÉjszakájánTársasjátékokon életre keltett történelemDrónok, segítő kutyák, tűz és jégvarázs – Képriport a Kutatók Éjszakájáról a Szegedi Tudományegyetemen













