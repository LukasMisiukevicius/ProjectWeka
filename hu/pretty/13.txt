A Szegedi Tudományegyetem a házigazdája az egyik legjelentősebb szív- és érrendszeri betegségekkel, kutatásokkal foglalkozó, nemzetközi konferenciának. A Szív- és Érrendszeri Tudományok Akadémiája Európai szekciójának nyolcadik ülését, a „8th European Section Meeting of the International Academy of Cardiovascular Sciences” című konferenciát szeptember 28. és október 1-je között bonyolítják le, világviszonylatban is kiemelkedő szaktekintélyek részvételével.2022. szeptember 28. és október 1-je között, Prof. Dr. Baczkó István, az SZTE Farmakológiai és Farmakoterápiai Intézet tanszékvezető egyetemi tanárának vezetésével rendezik meg Szegeden, az Art Hotelben és a Magyar Tudományos Akadémia szegedi (SZAB) székházában a „8th European Section Meeting of the International Academy of Cardiovascular Sciences” nemzetközi konferenciát.A tudományos tanácskozáson részt vesz számos, a kardiovaszkuláris kutatások terén világviszonylatban is élvonalbeli tudós, szerepet vállal több, mint 60 hazai és külföldi meghívott előadó.A tudományos találkozón, a következő témakörök kerülnek előtérbe:• A kamrai aritmiák és a hirtelen szívhalál klinikai és elméleti vonatkozásai• Klinikai terápia a pitvarfibrilláció kezelésének új és jövőbeli stratégiái• A szívelégtelenség klinikai és elméleti vonatkozásai• Kardioprotekció és a kardioprotekció klinikai alkalmazása• Szív- és érrendszeri betegségek genetikája• Szív anyagcsere adaptációs mechanizmusai• Új terápiás megközelítések szív- és érrendszeri betegségekben• Coronaria angiogenezis az alapkutatástól a betegágyig A találkozón alapkutatást bemutató és klinikai előadások is helyet kapnak, meghívott előadók és regisztrált kutatók beküldött absztraktjaiból válogatva. Kiemelten fontos, hogy lehetőséget kapnak a fiatal kutatók is, hogy bemutassák és megvitassák legújabb eredményeiket, és értékes díjakért versenyezzenek szóbeli és poszterszekciókon bemutatott prezentációikkal egyaránt.A Szív- és érrendszeri betegségek kialakulásának újonnan felfedezett mechanizmusaival, ezen betegségek megelőzésével, illetve a legújabb terápiás lehetőségek bemutatásával és megvitatásával foglalkozik a konferencia. Az alapkutatás aktuális eredményei és a legmodernebb terápiák mellett szó lesz az őssejtek és a sejtterápia szív-érrendszeri betegségek kezelésében betöltött jelenlegi és jövőbeli lehetőségeiről; számos esetben még nem publikált eredményeket is megvitatnak a legjobb hazai és nemzetközi szaktekintélyek. Az amerikai kontinensről, Ázsiából és Európa minden régiójából érkeztek résztvevők a konferenciára, számos hazai előadó is ismerteti legújabb kutatási eredményeit.  Nehéz bárkit kiemelni közülük, de a legelső plenáris előadást, Roberto Bolli prezentációját a konferencia elnöke különlegesen értékesnek tartja, hiszen a kardiovaszkuláris kutatások világszerte elismert professzora a sejtterápia jelenlegi helyzetéről ad összefoglalót,  továbbá kiemelte a Naranjan Dhalla díszelőadást tartó Igor Efimov professzor beszámolóját Chicagoból, aki a különféle keringési betegségek genetikai hátteréről feltárt újdonságokat járja körül, valamint az eszközös szívritmuszavar diagnosztika és kezelés legújabb eredményeiről is beszámol.-2014 óta rendezik meg az európai szekció üléseit, a COVID pandémia miatt sajnos nem tudták minden évben megrendezni a konferenciát, pedig az egyik legfontosabb hozadéka ezeknek a találkozóknak a személyes ismeretségek, kutatói kapcsolati hálózatok kialakulása, amely később megvalósuló tudományos együttműködésekben teljesedik ki – tudtuk meg Prof. Dr. Baczkó Istvántól, a konferencia elnökétől, a Szív- és Érrendszeri Tudományok Akadémiája Európai szekciójának (IACS-ES) titkárától.A rendezvény tiszteletbeli elnöke, az IACS világszervezetet 1996-ban alapító professzor, Prof. Naranjan S. Dhalla, PhD, MD (Hon), DSc (Hon) Kanadából, az IACS európai szekció elnöke, Prof. Dr. Varró András az SZTE egyetemi tanára, a Farmakológiai és Farmakoterápiai Intézet korábbi tanszékvezetője.A rendezvény további főszervezői: Dr. Bencsik Péter, PhD (konferencia alelnök, egyetemi docens) és Dr. Nagy Norbert, PhD (konferenciatitkár, tudományos munkatárs) szintén a Farmakológiai és Farmakoterápiai Intézet munkatársai.A részletes program ide kattintva elérhető.SZTEinfo/Lévai FerencNyitókép: pexels.com, Fotó: Zentai PéterÚj Magyarország Fejlesztési Terv  