A fenttartóváltással kapcsolatos további információkért kérjük kattintson IDE.2022. október 13. és 15. között a Szegedi Tudományegyetem Rektori Hivatala ad otthont a XVI. Pro Scientia Aranyérmesek Társasága (PSAT) tudományos konferenciának. A háromnapos eseményen ötven aranyérmes ad elő, a legkülönbözőbb témákban. A résztvevők megismerkedhetnek többek között az ingatlanok világában jelentkező új, jogi kihívásokkal, vagy azokkal az ehető rovarokkal, amelyek a humán táplálkozásban is megtalálhatók, illetve azt is megtudhatják, hogy a mesterséges intelligencia hogyan használható fel a rákkutatásban.„Karikó Katalin Nobel-díjat kaphat…” Ilyen és ehhez hasonló című hírekkel kezdődött a Nobel-szezon tavaly és idén is. Sokan mondták, hogy az elmúlt két évben mintegy száz kitüntetést és más elismerést elnyert, világszerte ismert tudós, Karikó Katalin munkásságának a koronáját jelentené a Nobel-díj. Az erről a kitüntetésről döntő Svéd Királyi Akadémia másként gondolta… De miként vélekedik erről az érintett, a Nobel-díj előszobájának tartott hét díj közül már ötöt megkapott és kitüntetései száma alapján rekordernek számító Karikó Katalin? Megkérdeztük. Helyszíni tudósítóink jelentik:A fogyasztóvédelem aktuális kérdéseiről, az Igazságügyi Minisztérium jogászösztöndíj programjáról, és a közigazgatási szakmai lehetőségekről is szó esett 2022. október 5-én a Szegedi Tudományegyetem Állam- és Jogtudományi Karon. A témákról Salgó László közigazgatási államtitkár, és Kupecki Nóra, alkotmányjogi jogalkotásért és fogyasztóvédelemért felelős helyettes államtitkár tartott előadást az SZTE ÁJTK hallgatóinak.Az SZTE Pszichiátriai Klinika foglalkoztatói és művészetterápiás munkacsoportja szervezésében a Szegedi Tudományegyetem idén is csatlakozott a 12. Psychart24 országos művészeti maratonhoz. A szabad alkotást népszerűsítő esemény október 7-én, pénteken délben indult és egészen másnap délig várta a résztvevőket az SZTE József Attila Tanulmányi és Információs Központban.Hogyan lehet felismerni egy csaló telefonhívást vagy csaló e-mailt? Melyek az igazán erős jelszó ismérvei? Milyen biztonsági incidensek érhetik a munkahelyen és mobiltelefon használata során? Ezekere a kérdésekre is választ kapnak azok az SZTE-dolgozók, akik a most induló képzésen részt vesznek. Részletek és jelentkezés a cikkben.Szemet gyönyörködtető fotósorozatot tárt fel Izlandról a 2022-es Kutatók Éjszakájának egyik kiállítása. Szeptember 30-án, a Juhász Gyula Pedagógusképző Kar, Boldogasszony sugárúti épületének egy szűk folyosója falain, huszonhat fénykép várta az érdeklődő szempárokat, hogy betekintést nyújtson Dr. Karancsi Zoltán, geográfus felfedezőtúrájába. A fotókiállítás megnyitója után a látogatók egy rövid, ismeretterjesztő előadás köré építve, közösen járhatták végig az utazás állomásait. Fedor Fanni beszámolója.Az egyre divatosabb SUP (Stand Up Paddeling) mellett a közösségépítésre is kiválóan alkalmas sárkányhajóban is vízre szálltak a Szegedi Tudományegyetem hallgatói.  Az MVM Szeged Vízisportegyesülettel való kiváló kapcsolat, lehetőséget biztosít az SZTE hallgatói számára, hogy különleges mozgásformákat is biztonságosan és élvezetesen próbálhassanak ki.Karikó Katalin és Drew Weissman, Uğur Şahin és Özlem Türeci, majd Eric Huang adott összefoglalót az mRNS vakcinák felfedezéséhez és fejlesztéséhez vezető útról 2022. október 6-án, Bostonban. A Harvard Medical School konferenciaközpontjának előadóterme zsúfolásig megtelt a Warren Alpert Alapítvány díjátadó szimpóziumára. Az előadóknak díszvacsorán adták át a Warren Alpert Foundation Prize elismerést. A vendégek között amerikai magyarok, a szegedi JATE egykori hallgatói is szívből köszöntötték és lelkesen ünnepelték a Bostonban is kitüntetett Karikó Katalint.Mintegy 300 millió forintból valósult meg a Szegedi Tudományegyetem részvételével az „IoT rendszerek biztonságát növelő technológiák” című projekt, melyben az SZTE részéről a Szoftverfejlesztés Tanszék kutatói és a Bolyai Intézet matematikusai vettek részt. Nemzetközileg is kiemelkedő eredményeket értek el a kibertámadások fő kiinduló pontja, a szoftverekben található sérülékenységek pontosabb beazonosítása, illetve ezen analízis hatékonyságának növelése terén. A szakemberek kidolgoztak egy szabadalmi oltalmi bejelentés alatt álló hibrid (statikus és dinamikus) forráskód analízis módszert, melyet mesterséges intelligencia alapú eljárással kombinálva hatékonyabban detektálhatók a szoftverek (pl. az IoT alkalmazások) forráskódjában rejlő biztonsági rések. Kidolgoztak továbbá egy kódbeágyazáson és gépi tanuláson alapuló módszert, melyekkel szűrhetők/priorizálhatók a statikus analízis alapú sérülékenység jelzések. A kriptográfia terén a modern titkosítási eljárások kapcsán sikerült a titkosító kulcsok és az általuk használt függvények esetében nemzetközi szinten fontos eredményeket elérni.Pár perc leforgása alatt válhatott tizenhét évesből hetvenhét éves az öregségi szimulátor segítségével a Szegedi Tudományegyetemen rendezett Kutatók Éjszakáján. Az ETSZK Ápolási Tanszéke az öregségi szimulátor kipróbálásán kívül számos szórakoztató, ugyanakkor hasznos programmal várta az érdeklődőket szeptember 30-án.Kérdése van valamely hírre vonatkozóan? Hírt küldene a Szegedi Tudományegyetem sajtóirodájának? Kérjük, vegye fel velünk a kapcsolatot!A L’Oréal – UNESCO a Nőkért és a Tudományért Alapítvány abból a célból jött létre, hogy a nők helyzetét előmozdítsa a kutatói pályán, továbbá ösztönözze őket a kiemelkedő és gyakorlatban alkalmazható tudományos eredmények elérésére. 2022-ben Dr. Spohn Réka, volt SZTE-s hallgató, jelenleg pedig a Szegedi Biológiai Kutatóközpont munkatársa nyerte el az egyik díjat. Idén huszadik alkalommal adták át ezt a rangos kitüntetést, alumnánk a 12. szegedi kutatónő, aki ebben az elismerésben részesült.Hetényi Anasztázia, a Szegedi Tudományegyetem Szent-Györgyi Albert Orvostudományi Kar Orvosi Vegytani Intézet egyetemi docense az egyik nyertese a L’Oréal-UNESCO A Nőkért és a Tudományért elnevezésű díjnak.A Szegedi Tudományegyetem a házigazdája az egyik legjelentősebb szív- és érrendszeri betegségekkel, kutatásokkal foglalkozó, nemzetközi konferenciának. A Szív- és Érrendszeri Tudományok Akadémiája Európai szekciójának nyolcadik ülését, a „8th European Section Meeting of the International Academy of Cardiovascular Sciences” című konferenciát szeptember 28. és október 1-je között bonyolítják le, világviszonylatban is kiemelkedő szaktekintélyek részvételével.Az észlelhető előjelekkel járó Alzheimer-kór nem válogat, a demencia egyik leggyakoribb ága: 2022-ben több, mint 45 millió embernél diagnosztizálták a betegséget a világon. Az Alzheimer hónapban hagyományos módon, már másodszor ültek össze a magyar szakemberek az SZTE Egésztudományi és Szociális Képzési Karán.A Szegedi Tudományegyetem József Attila Tanulmányi- és Információs Központban tartja XXX. kongresszusát a Magyar Diabetes Társaság 2022. szeptember 8-11. között. A rendezvény hagyományosan a magyar diabetológia legnagyobb eseménye, amelyen 1200-nál is több szakember vesz részt itthonról és a határon túlról. A betegség több mint 2 millió embert érint Magyarországon.A Melletted a helyem Egyesület versenyt hirdetett a koraszülött kisbabák és szüleik bőr-bőr kontaktusának, a kenguru gondozásnak a szakszerű kivitelezésében. A verseny fődíját idén a Szegedi Tudományegyetem Perinatális Intenzív Centruma kapta, ahol Kasza Renáta és Ács János, Berci és Róza gyermekeikkel számtalan professzionálisan kivitelezett kenguru módszert mutattak be.Az egyre divatosabb SUP (Stand Up Paddeling) mellett a közösségépítésre is kiválóan alkalmas sárkányhajóban is vízre szálltak a Szegedi Tudományegyetem hallgatói.  Az MVM Szeged Vízisportegyesülettel való kiváló kapcsolat, lehetőséget biztosít az SZTE hallgatói számára, hogy különleges mozgásformákat is biztonságosan és élvezetesen próbálhassanak ki.A 2023-as és a 2024-es felsőoktatási felvételi feltételek megváltoznak a korábbi években megszokott gyakorlathoz képest. A Szegedi Tudományegyetem vezetői és Dr. Hankó Balázs, felsőoktatásért felelős helyettes államtitkár, részletes tájékoztatást adott a régió közoktatási intézményvezetőinek és tanárainak, valamint a sajtó képviselőinek az országos változásokról és a Szegedi Tudományegyetemet érintő egyediségekről.Komoly érdeklődés mellett, maximális létszámmal indította el két különleges egyetemi szabadon választható kurzusát az SZTE JGYPK Alkalmazott Egészségtudományi és Környezeti Nevelés Intézete. Az „Egészséges gerinc: a biomechanikailag helyes testtartás kialakítását, automatizálását és fenntartását elősegítő speciális tartáskorrekció” és a „Testmozgásfókuszú egészségnevelés kortárscsoportban I.” elnevezésű kurzusok célja, hogy a hallgatók a megszerzett ismereteikkel a saját és a Szegedi Tudományegyetem polgárainak egészségfejlesztéséhez is hozzájáruljanak.Töltse le a Szegedi Egyetem Magazin 2020/1 számát!LetöltésTöltse le a Szegedi Egyetem Magazin 2020/1 számát angol nyelven!LetöltésTöltse le az SZTE Klinika Magazin legújabb számát!LetöltésTöltse le az SZTE Alma Mater Magazin legújabb számát!LetöltésFélévről félévre népszerűbb a Tanítsunk Magyarországért (TM) mentorprogram a Szegedi Tudományegyetem hallgatói és a régió általános iskolái körében: több intézményben alig várják a gyerekek, hogy a következő évfolyamban őket is mentorálják az erre felkészült egyetemisták. A szegedi TM program harmadik féléve ismét egy három napos táborral indult, amely a hallgatók felkészülését segítette.– Ötven százalékkal nőtt a mentorált diákok száma a tavaly szeptemberi induláshoz képest, az akkor 450 fős létszám mára 670-re bővült. Ezek a felső osztályos gyerekek a dél-alföldi régió vidéki településeinek általános iskoláiban várják azt a 213 szegedi egyetemistát, akik ebben a félévben folytatják, vagy új bekapcsolódóként elkezdik a mentorálást – mondta dr. Újvári Edit, a programot koordináló SZTE Junior Akadémia szakmai felelőse. Hozzátette: a hallgatók Bajától Kétegyházáig, a régió 17 településén mentorálnak már diákokat.A Tanítsunk Magyarországért program részeként a hallgatók egy felkészítő elméleti kurzust követően a következő félévben részt vesznek egy három napos felkészítőtáborban, amely során egész napos műhelymunkákon és tréningeken mélyíthetik el tudásukat, illetve az első találkozás is megtörténik a gyerekekkel. A mentorálási munka ezután kezdődik: a félév során heti 6 órát foglalkoznak a hallgatók a mentoráltjaikkal, cserébe ösztöndíjat kapnak. A program célja, hogy a kistelepülésen élő diákok minél több élményt szerezzenek, segítséget kapjanak a pályaválasztásban, és fejlődjenek a szociális készségeik.Az SZTE-n harmadik féléve tartó program egyre népszerűbb az iskolákban. – A mostani hetedikeseink kicsit irigykedve figyelték a tavalyi mentorálást, és alig várták, hogy ők is becsatlakozhassanak idén szeptembertől – kezdte Szabóné Vígh Erzsébet, a Kiszombori Dózsa György Általános Iskola tanára, a program helyi koordinátora. Az intézmény második féléve fogadja a mentorokat.– Tavasszal voltak kirándulások, amelyeknek a hatása azonnal látszott, mert a gyerekek nagyon élvezték – ilyen volt például a busójárás megtekintése vagy egy vadasparki program, de olyan élményeket is szereztek, amelyek később válnak számukra igazán hasznossá. Egy szegedi városismertető sétán a most szerzett tapasztalatnak, helyismeretnek akkor lesz igazán jelentősége, amikor ott elkezdik a középiskolát. Pedagógusként látjuk, hogy a programban részt vevő gyerekek magabiztosabbak, nagyobb jártasságuk van, nyitottabbak és sokat alakul a látásmódjuk a hozzájuk korban közelebb álló fiatal egyetemisták támogatásának hatására – összegezte a tapasztalatokat Erzsébet.Az egyetemi TM kurzusok párhuzamosan futnak: miközben a mentorok már a gyakorlatban végzik a munkájukat a TM2-es kurzuson belül, zajlik a következő félévre felkészítő elméleti TM1-es képzés az újonnan belépőknek.– A kezdeményezés mindenki számára rengeteg előnnyel járhat: nemcsak a mentoráltak fejlődhetnek az egyetemisták segítségével, hanem a mentorok is, akik önismereti jártasságukat, szociális tapasztalataikat és empátiájukat fejleszthetik, hiszen érkezzenek bármilyen szakról is, ezek a kompetenciák mind a magánéletben, mind a munkaerőpiacon előnyükre válnak. Ezért biztatunk minden hallgatót, akiben van segítőkészség és elszántság, hogy a következő félévben jelentkezzen a programra, hiszen a gyerekek részéről óriási az igény a mentorálásra – zárta dr. Újvári Edit.Forrás: SZTE Junior AkadémiaFotó: SZTE Junior AkadémiaA SZIN második napján, augusztus 25-én, csütörtökön éjfélkor lép fel a BufferState rockzenekar a Jampec Party színpadon. Az SZTE Herman Ottó Kollégiumból indult csapat külsős tagokkal kiegészülve nyerte el jelenlegi formáját, és már saját albumot is terveznek. A zenekar tagjai az indulásról, a zenéről és a SZIN-en való fellépésükről is meséltek.Nyári Ádám, a banda dobosa 2018-ban írta meg első dalszövegét, nem sokkal később pedig elkezdett együtt zenélni a banda másik két alapító tagjával, Komka Robinnal és Dobosi Gáborral. Így indult a BufferState, kezdetben kizárólag a Szegedi Tudományegyetem Herman Ottó kollégium lakóiból. Később, néhány tagcsere után már külsősökkel kiegészülve született meg a zenekar jelenlegi, stabil felállása. A srácok már maguk mögött tudnak több szegedi koncertet, idén először a SZIN-en is láthatjuk őket.A jelenlegi felállás a következő: Nyári Ádám: dob; Dobosi Gábor: ének; Angeli Izabella Sabrina: ének; Komka Robin: gitár; Balassa Tamás: gitár; Varga Richárd: basszusgitár.Először kollégiumi szobában, később viszont már kijelölt próbahelyen zenélhettek- Amikor elkezdtük a közös zenélést, mivel Robin és én szobatársak vagyunk, a kollégiumi szobánkban próbáltunk. A hangerővel okoztunk is némi problémát az alattunk lakóknak, ezért kellett valami alternatívát találni. A kollégium igazgatója rendelkezésünkre bocsátotta a koronavírus-járvány miatt épp kihasználatlan sportöltözőt, ezzel meg is oldódott a probléma. A 90-es években egyébként ez a helyiség stúdióként működött, szóval igazából visszanyerte eredeti funkcióját - ismertette Dobosi Gábor. Majd a zenekar gitárosa az együttes nevének születéséről mesélt- Nevünknek először az „ütközőállam” szót választottuk az erős hangzása miatt. Később viszont megnéztük, hogy hangzik ez angolul, innen jött a „bufferstate”, ami még jobban bejött nekünk. Jelentése pedig számunkra az, hogy mi, akik húszas éveinkben járunk, még sok mindenre keressük a választ. Gyakran úgy érezzük, hogy két szék közé esünk, vagy akár két ország közé. A hasonló helyzetben lévőket szeretnénk megszólítani a zenénkkel, ezért választottuk ezt a nevet - fejtette ki Komka Robin, a banda szólógitárosa.Már tervezik is első albumuk elkészítését, amelyről Ádám annyi információt osztott meg, hogy tematikája kapcsolódik a kollégiumi élethez is. Elsősorban ő írja a szövegeket, és az énekesekkel együtt alakítják azokat. A zeneszerzésért főként Robin felel. Szerinte zenéjük műfaja a kaliforniai punkhoz áll legközelebb, de pop-punk és ska-elemekkel is kísérleteznek. Kezdetben sok feldolgozást játszottak, mostanra egyre több saját számuk születik.A fiatalok a közelmúltban az SZTE Herman Ottó Kollégium 50 éves születésnapi rendezvényén léptek fel, majd ezt követően kerültek kapcsolatba a SZIN szervezőivel, akiktől lehetőséget kaptak egy fellépésre. Augusztus 25-én, csütörtökön éjfélkor hallgathatják meg a zenekart az érdeklődők a Jampec Party színpadon. A csapat további koncerteket is tervez Szegeden.SZTEinfo - Kovács PálA Hungarian Startup University Program második tanévének zárásaként 2022. július 13-án rendezték meg Kápolnásnyéken a HSUP Demo Day nevű pitch versenyt. A döntőbe jutott 4 SZTE-s csapat, amelyek innovatív projektjeiket mutathatták be.A Hungarian Startup University Program második tanévének zárásaként ismét megrendezték a HSUP Demo Day nevű pitch versenyt, amelyen az országos program 27 tagegyetemének 189 projektcsapata közül a legjobbak vehettek részt. A kiválasztás alapját a csapatok által benyújtott Progress Reportok és rövid bemutatkozó videók jelentették, amelyek alapján a HSUP partner cégei választották ki a legpiacképesebb, és szakmailag leginkább megvalósíthatónak ígérkező 20 projektet. A Szegedi Tudományegyetemről 4 projekt jutott be a döntőbe.Az „AGROINTEL” célja az intenzív szántóföldi mezőgazdálkodás hatásainak vizsgálata során becslést tenni arra, hogyan alakul egy-egy területen a természetes vizekben az egyes kemikáliák aránya. A projekt megvalósítói a víztisztítással foglalkozó cégek számára javaslatot tesznek arra vonatkozóan, hogy mely hatóanyagok milyen arányú kivonására lesz szükség az aktuális mezőgazdasági szezonban. A csapat tagjai Klem Zsolt és Kovács Szabolcs.A „myRISK”, amely egy digitális egészségügyi szolgáltatás, amely nyomon követi a felhasználó egészségi állapotát, megmutatja mekkora a kockázata bizonyos betegségek kialakulásának és hogy hogyan csökkenthetjük ezt a kockázatot. A webes applikáció egy profil alatt gyűjti a bevitt adatokat, elvégzi a kockázatbecslést, majd személyre szabott életmód tanácsadást ad a felhasználónak. A csapat tagjai Dr. Mezey Gyöngyi, Dr. Érszegi András, Kurucz Márk, Ábrahám Levente.A háztartásokban és az éttermekben keletkező olajhulladék kezelése bonyolult, költséges és környezetszennyező folyamat. A „LIPOLIZE” projekt megoldása egy olyan innovatív reakcióelegy összeállítása, mely ezt a használt olajat a keletkezésének helyén vízoldékonnyá teszi, így visszakerülhet a vízkörforgásba anélkül, hogy szennyezné. Ez egy környezetbarát és kényelmes megoldás. A csapat tagjai Madár Valentina, Kontra Anna, Varga Elektra.A „PSZICHOLÓGUS MATCHMAKER (PSYM)” vagyis PSYM egy olyan közösségépítő platform, amelynek 360 fokos szolgáltatása által létrejöhet a kapcsolat az ügyfélkörüket bővíteni kívánó pszichológusok és a lelki egészségükkel foglalkozó kliensek között. Egyszerre biztosít teret hatékony online megjelenéshez és önsegítő módszerek, valamint a felállított diagnózis alapján a megfelelő szakemberekhez való eljutáshoz. A csapat tagjai Fabók Noémi, Budaházy Anna, Györgypál Anikó, Gácsi Dorka.Az SZTE-s csapatok kiemelkedően szerepeltek a szakmai zsűri megítélése alapján. Jutalmul többek között segítséget kapnak majd pénzügyi és üzleti terv kialakításában, szakmai workshopokon vehetnek részt és mentorálásban is részesülnek. SZTEinfoLetöltésIratkozz fel a Szegedi Tudományegyetem SZTEInfo hírlevelére!













