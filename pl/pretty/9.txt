
                    Prof. Jacek Sapa, dziekan Wydziału Farmaceutycznego UJ CM, dołączył do grona uhonorowanych tytułem i medalem Ambasadora Farmacji. To jedno z najwyższych w środowisku farmaceutycznym odznaczeń o charakterze międzynarodowym, symbol integracji polskiego aptekarstwa i farmacji z aptekarstwem i farmacją krajów Unii Europejskiej.
                Medale przyznawane są zarówno zasłużonym osobom, jak i firmom polskim i zagranicznym za szczególne osiągnięcia naukowe, inicjatywy i przedsięwzięcia służące współpracy polskiego środowiska aptekarskiego z producentami farmaceutycznymi i dystrybutorami produktów leczniczych oraz organizacjami farmaceutycznymi i stowarzyszeniami naukowymi, samorządowymi i gospodarczymi Europy.W latach 2007-2021 honorowy tytuł Ambasadora Farmacji przyznano 77 osobom, wśród nich są profesorowie związani z Wydziałem Farmaceutycznym UJ CM: Barbara Filipek, Joanna Szymura-Oleksiak, Jan Krzek i Maciej Pawłowski.Medal Ambasadora Farmacji został ustanowiony przez wydawcę i redakcję "Czasopisma Aptekarskiego".