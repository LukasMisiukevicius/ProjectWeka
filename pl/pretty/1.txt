
                    List intencyjny, w którym postulowane jest powołanie w Krakowie  Muzeum Sztuki Witrażowej podpisali przedstawiciele trzech krakowskich uczelni – rektor UJ prof. Jacek Popiel, rektor AGH prof. Jerzy Lis i reprezentujący ASP dr hab. Robert Sowa, prorektor ds. studenckich i kształcenia oraz Piotr Ostrowski, dyrektor Pracowni i Muzeum Witrażu. Podpisy pod dokumentem zostały złożone 6 października w siedzibie Muzeum Krakowa w Pałacu Krzysztofory.
                Placówka ma powstać w historycznej siedzibie Krakowskiego Zakładu Witrażów S.G. Żeleński, funkcjonującego w naszym mieście od 1902 roku w kamienicy przy al. Krasińskiego 23, obecnie pod nazwą Pracownia i Muzeum Witrażu.Trzy publiczne uczelnie zaangażowane w projekt mają zapewnić interdyscyplinarne podejście do zagadnienia sztuki witrażowej, zarówno od strony artystycznej, technicznej, jaki i historycznej oraz konserwatorskiej.- Chciałbym bardzo podziękować magnificencjom za to, że, po pierwsze, rozumieją potrzebę roztoczenia opieki nad spuścizną zakładu, po drugie za to, że dostrzegają możliwość wspólnego tworzenia nowej instytucji, która będzie miała daleko większe możliwości niż obecnie – mówił dyrektor Pracowni i Muzeum Witrażu Piotr Ostrowski.Rektor UJ prof. Jacek Popiel zaznaczył, że prywatna instytucja i publiczne uczelnie o różnych profilach podpisują umowę, która daje szansę myślenia o tej inicjatywie nie tylko w kategorii badań, ale także w aspekcie kształcenia przyszłych specjalistów w zakresie sztuki witrażowej.Na podkreślenie zasługuje fakt, że na Uniwersytecie Jagiellońskim w Instytucie Historii swoją siedzibę ma Międzyuczelniane Centrum Badań Witrażowych. Kierownikiem jednostki jest prof. Wojciech Bałus z Wydziału Historycznego UJ.Działający w Krakowie od 120 lat zakład witraży w ciągu swojej historii wpływał mocno na pejzaż kulturowy nie tylko miasta, ale i całego kraju, dlatego zdaniem Piotra Ostrowskiego może być traktowany jako kolebka polskiej sztuki witrażu. Zakład doprowadził do powstania pewnego fermentu artystycznego, wydał impuls organizacyjny, a współpracujący z nim artyści w sposób znaczący wpłynęli na rozwój sztuki polskiej.- Zakład od początku swojego istnienia święcił sukcesy zarówno artystyczne, jaki komercyjne – mówił  dyrektor Pracowni i Muzeum Witrażu. Potwierdzeniem tego były liczne medale i nagrody, które Krakowski Zakład Witrażów otrzymywał na wielu polskich i międzynarodowych wystawach, za najwyższy poziom wykonywanych dzieł. Warto przypomnieć, że z odbywającej się w 1925 roku w Paryżu Wystawy Sztuk Dekoracyjnych pracownia przywiozła złoty medal za witraże do Katedry Wawelskiej.Dzisiaj Pracownia i Muzeum Witrażu również odnosi sukcesy i jest często nagradzana – otrzymała wyróżnienie w konkursie na wydarzenie muzealne roku Sybilla 2017 (kategoria konserwacja i ochrona dziedzictwa kultury), medal "Polonia Minor". Corocznie odwiedzają go tysiące zwiedzających.Podpisanie listu intencyjnego było pierwszym punktem odbywającej się w Pałacu Krzysztofory sesji naukowej "Wokół Krakowskiego Zakładu Witrażów S.G. Żeleński", zorganizowanej z okazji 120-lecia Pracowni i Muzeum Witrażu, podczas której wykłady wygłosili: