
                    Zarówno w środowisku akademickim, jak i na rynku pracy, podkreślana jest obecnie wartość umiejętności miękkich. Wychodząc naprzeciw potrzebom studentów oraz nauczycieli akademickich, przedstawiciele Uniwersytetu Jagiellońskiego we współpracy z pięcioma zagranicznymi uniwersytetami partnerskimi opracowali materiały pomocne przy ich rozwijaniu.
                Projekt DISCOM – "Development of Interdisciplinary Skills for Cooperation and Conflict Management", realizowany w ramach partnerstwa strategicznego Erasmus+, miał na celu przeprowadzenie badań oraz opracowanie materiałów naukowych i dydaktycznych w zakresie skutecznej komunikacji i rozwoju umiejętności interdyscyplinarnych.Projekt został zrealizowany przez działające przy Wydziale Prawa i Administracji Uniwersytetu Jagiellońskiego Centrum Alternatywnego Rozwiązywania Sporów (ARS)  we współpracy z uniwersytetami partnerskimi: Turiba University (Ryga), Mykolo Romerio Universitetas (Wilno), Università degli Studi di Genova (Genua), Netherlands Business Academy (Breda) oraz Karl-Franzens-Universität Graz (Graz).Opracowane zostały różnorodne materiały dydaktyczne - artykuły i ćwiczenia, a także narzędzia (aplikacja mobilna i wykłady wideo) pomocne przy nauce umiejętności miękkich, takich jak:Z przygotowanych materiałów mogą korzystać studenci, pracownicy naukowi i każdy kto chce udoskonalić swój warsztat  soft skills. Wśród opracowanych rezultatów projektu znajdują się materiały do indywidualnej nauki, pracy w grupach, jak i przewodniki metodologiczne dla prowadzących zajęcia.Z materiałów można korzystać nieodpłatnie (open access), a wszystkie pliki dostępne są poprzez witrynę projektu: skills.turiba.lv. Materiały te są również streszczone i dostępne w formie książki, której cyfrowa wersja znajduje się pod linkiem skills.turiba.lv/index.php?id=23. Szczególnie warta uwagi jest aplikacja mobilna, dzięki której w niezauważalny sposób można codziennie ćwiczyć umiejętności miękkie. Aplikacja dostępna jest w Google Play oraz poprzez App Store.Rezultaty projektu powstawały w czasie spotkań grupy roboczej przeprowadzanych stacjonarnie oraz  online. Następnie weryfikowane w praktyce były przez nauczycieli akademickich w czasie przeprowadzonego na Wydziale Prawa i Administracji Uniwersytetu Jagiellońskiego w Krakowie tygodniowego programu Train the Trainer we wrześniu 2021 roku, a także przez studentów biorących udział w szkole letniej  Soft Skills zorganizowanej w lipcu 2022 roku w Rydze przez Turiba University (lidera projektu), w której wzięło udział ośmioro studentów z Polski.Jednym z głównych wydarzeń projektu była również międzynarodowa konferencja naukowa "Communication and development of interdisciplinary competences in the digital age" która w kwietniu 2022 roku w Rydze zgromadziła ekspertów i panelistów z kilku krajów regionu. Podsumowanie i prezentacja rezultatów projektu w Polsce miały miejsce w czasie spotkania połączonego z debatą na temat " Soft skills XXI wieku - umiejętności miękkie i ich znaczenie na rynku pracy. Potrzeba czy przereklamowany slogan?", które odbyło się w 16 sierpnia 2022 roku na Wydziale Prawa i Administracji UJ.Projekt był realizowany w ramach programu Unii Europejskiej ERASMUS+ Strategic Partnership Program. Numer Projektu: 2019-1-LV01-KA203-060423. 